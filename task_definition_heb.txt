תארו לכם שאתם יורדים מהרכבת והאוטובוס שאתם צריכים יצא בדיוק לפני 2 דקות? תארו לכם שהגעתם באוטובוס לרכבת , אבל הרכבת הבאה רק בעוד חצי שעה?
משרד התחבורה מפעיל מ 2009 את פרויקט "שילובים", ומ 2014 את פרויקט "קו רציף" - לשילוב בין אמצעי תחבורה ציבורית, אבל עדיין המציאות בשטח עגומה בתחנות רכבת רבות.
ביום שלישי הקרוב 31.5 יתקיים דיון מיוחד בוועדת תחבורה ציבורית בכנסת על תיאום בין אמצעי תחבורה ציבורית , בדגש על הרכבת והאוטובוסים. במסגרת שיתוף פעולה עם  15 דקות - ארגון צרכני התחבורה הציבורית - נמפה בהאקתון את הסינכרון בין הגעת ויציאת אוטובוסים מתחנות הרכבת ביחס להגעת ויציאת הרכבות. 
לשמחתנו הנתונים על זמני ההגעה והיציאה המתוכננים פתוחים עבורנו בפורמט נגיש יחסית: GTFS
את הממצאים נציג בכנסת ונפרסם בתקשורת.
אז מי מגיע ראשון לתחנה? 

המטרה: מדד של תיאום בין רכבות לאוטובוסים - דירוג תחנות הרכבת בישראל לפי מידת התיאום בין הרכבות לאוטובוסים.
מה צריך לעשות: לאסוף נתונים עדכניים מהחודש האחרון על זמני הגעה ויציאה של רכבות מתחנות וזמני הגעה ויציאה של אוטובוסים מהתחנות הסמוכות ולהצליב ביניהם.
איך להתחיל: GTFS


Gil Yaacov <gilyaacov@gmail.com>